# Case history 1

## The flow towards Europe, 2015, Lucify

### What is
"The flow towards Europe" è un sistema interattivo di rappresentazione dei dati riguardanti i richiedenti asilo nei paesi europei a partire dal 2012 fino al 2015 e presente sul sito Lucify.com.

### What does it mean
Lucify cerca di aiutare le organizzazioni a capire e comunicare i dati importanti attraverso visualizzazioni interattive e in questo caso tenta di mostrare a chiunque la più grande crisi di rifugiati dalla seconda guerra mondiale che vede come protagonista l'Europa.

### How it works
Passando il mouse su i vari Stati si può vedere il flusso di persone (ogni puntino presente sulla mappa rappresenta 25 persone) che si spostano da un paese all'altro. Gli stati da cui partono i vari flussi sono colorati di viola e accompagnati da una cifra negativa (rappresentate il numero di persone che lasciano il paese preso in considerazione), mentre gli stati ospitanti assumono un colore verde e presentano una cifra positiva. 
Il grafico a linee, posizionato sopra la mappa, mostra il tasso totale dei richiedenti asilo nel corso del tempo e da la possibilità di far partire tutto il sistema in un periodo a nostro piacimento.

### What if
Sarebbe interessante se la mappa trasmettesse i dati in tempo reale, come se fosse un grande radar, grazie all'aiuto dei GPS dei telefoni cellulari. Potrebbe essere molto utile soprattutto per i profughi che partono dal Nord Africa alla volta dell'Europa a bordo di imbarcazioni fatiscenti e stracolme, in questo modo i soccorritori saprebbero dove intervenire e si potrebbero evitare molte morti.

[Lucify - The flow towards Europe](http://www.lucify.com/the-flow-towards-europe/)

-------------------------------------------------------------------------------------------------------------------------------

# Case history 2

## Immaterials: Light painting WiFi, 2012, Timo Arnall, Jørn Knutsen and Einar Sneve Martinussen

### What is
"Immaterials" è un progetto che esplora il terreno invisibile delle reti WiFi negli spazi urbani attraverso luci e fotografie a
lunga esposizione. Una barra di misurazione, alta 4 metri, mostra la potenza del segnale WiFi sottoforma di sezione trasversale grazie all'aiuto di 80 punti di luce.

### What does it mean
Con questa rappresentazione è possibile descrivere e impostare in un modo diverso l'ambiente circostante, attraverso la forza e 
la portata della rete. Infatti le piccole reti domestiche presenti nei vecchi condomini scorrono per le strade in modo diverso 
rispetto alle reti delle grandi aree residenziali. 
Grazie a "Immaterials" si può osservare il livello cibernetico invisibile che ormai ricopre ogni città, dandoci una visione dello
sviluppo tecnologico condiviso a cui siamo arrivati.

### How it works
La barra di misurazione, utile per il progetto, viene spostata lentamente su un percorso da una persona. Durante il tragitto una macchina fotografica scatta una foto a lunga esposizione del movimento, così facendo si viene a creare una sezione trasversale costituita dai punti luci che traslano da un punto A ad un punto B (creando la cosiddetta pittura di luce). 

### What if
Analogamente a quanto realizzato da Arnall, Knutsen e Martinussen sarebbe interessante creare un'app che mostri in modo preciso i punti in cui prende meglio un apparecchio telefonico. L'app potrebbe funzionare camminando da un punto A ad un punto B in linea retta, in modo da dare la possibilità al programma di capire quant'è lungo il tragitto che stiamo percorrendo e di conseguenza i punti in cui il telefono prende meglio. Alla fine si avrà un grafico con una sezione trasversale che rappresenta il tragitto e il segnale della rete. Questa app potrebbe essere utile in posti in cui il segnale è molto debole oppure per capire come si comportano certi modelli di telefoni con diversi operatori telefonici.

[Arnall, Knutsen, Martinussen - Immaterials: Light painting WiFi](https://vimeo.com/20412632)

-------------------------------------------------------------------------------------------------------------------------------

# Case history 3

## Monument, 2006, Caleb Larsen

### What is
È un'installazione creata da Larsen, che simboleggia in tempo reale il numero di persone vittime di omicidi. Ogni vittima è 
rappresentata da una pallina gialla contenuta inizialmente in un contenitore trasparente.

### What does it mean
L'installazione diventa da semplice elemento estetico, un monumento che rappresenta un tema serio come quello della morte e persone realmente decedute. Tutto il processo fa pensare quanta molta gente lascia questo mondo e soprattutto la frequenza con cui avviene, in più l'azione fredda e meccanica di questa scultura mobile mostra da un lato diverso i temi sempre molto delicati della morte e dell'omicidio.

### How it works
Un computer analizza continuamente i titoli di 4.500 fonti di notizie in lingua inglese derivanti da tutto il mondo, alla ricerca 
di persone che sono state uccise. Una volta trovato l'articolo, l'algoritmo determina il numero di morti e ordina al meccanismo 
attaccato al soffitto di lasciar cadere una pallina per ogni persona morta. Inizialmente le palline sono poche e sparse per la
stanza, ma nel corso del tempo si accumulano andando a formare un cumulo denso e caotico.

### What if
Una soluzione alternativa potrebbe consistere nel montare questi congegni in 5 stanze diverse, rappresentanti i continenti, e 
associare diversi colori a vari gruppi di nazioni (es. blu per Italia, Francia e Germania, verde per Brasile, Argentina e 
Cile ecc.), in questo modo si potrà avere una visione diretta degli omicidi commessi in tutte le parti del mondo, soprattutto per quanto riguarda i Paesi che molto spesso vengono trascurati dai media (come molti stati africani). 

[Caleb Larsen - Monument](http://caleblarsen.com/monument/)
