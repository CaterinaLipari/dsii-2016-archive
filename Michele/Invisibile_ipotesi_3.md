# Sentieri invisibili
## Rendere visibile l'invisibile

Parole chiave:
- Visibilità
- Comprensibilità
- Guida
- Immediatezza

Al giorno d'oggi siamo sommersi da indicazioni e segnali che non sempre ci indicano la giusta direzione, anzi molte volte si accavallano
finendo per creare un percorso sbagliato. Ma in questa giungla di segnali per molte categorie di persone (come bambini, anziani e turisti)
la via da seguire risulta invisibile, per questo bisogna trovare un modo che possa aiutarli.

Capita molto spesso che i turisti appena arrivati in un nuovo Paese non sappiano come raggiungere il posto desiderato (anche a causa della
lingua) o anziani che non sanno come muoversi all'interno di un ospedale, per questo ci vuole qualcosa di molto semplice, comprensibile ed 
immediato anche per quelle persone che non hanno molta familiarità con la tecnologia.

Ma ad una persona si può rendere visibile anche un percorso per una meta che non aveva programmato grazie ai suoi interessi personali. Per
esempio un utente entrando in un centro commerciale può visualizzare un tragitto alternativo che non aveva previsto verso un negozio che
potrebbe interessargli. Questo percorso è personalizzato e naturalmente invisibile ma potrebbe essere molto interessante ed utile se 
venisse reso facilmente visibile.

Nel primo caso il sistema potrebbe funzionare con un semplice codice a barre (o un QR code) e un grande schermo LCD (o teleindicatore a palette) che aiuti a 
visualizzare la strada da percorrere, mentre nel secondo caso ci sarebbe bisogno di una connessione wireless per individuare gli interessi dell'utente (e questo grazie all'aiuto dei social network).

![](http://i.imgur.com/3Bz3gSv.jpg?1)

Questa rappresentazione può adottare due soluzioni diverse, una usufruisce di uno schermo LCD su cui sono proiettate delle linee che volteggiano senza un ordine preciso, ma non appena viene mostrato il codice al lettore questi elementi si uniscono immediatamente, come se fossero attirate da una calamita, andando ad indicare la strada all'utente. Il secondo caso usufruisce del sistema dei teleindicatori a palette presenti nelle stazioni ferroviarie e negli aeroporti. Un muro ricoperto da questi split flap si attiva appena viene letto il codice, in questo modo le palette si muovono andando a comporre il disegno di una linea che servirà a rendere visibile il tragitto che serve al fruitore.
