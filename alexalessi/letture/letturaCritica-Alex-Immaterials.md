##Immaterials: Light painting WiFi, 2012, Timo Arnall, Jørn Knutsen and Einar Sneve Martinussen

_WHAT IS_

È un esplorazione delle bande wifi urbane messe in luce dalla forza del segnale. Sono state scattate delle foto (sucessivamente utilizzate per una mostra) che mettono in risalto, grazie ai lunghi tempi di esposizione, un landscape di onde wifi. È stato realizzato un video che racconta l'esperienza e gli scatti del progetto.

_WHAT DOES IT MEAN_

Il progetto ci mostra qualcosa che normalmente non è possibile percepire, ovvero, la quantità di onde wifi che attraversano costantemente gli spazi urbani e come essi, molto spesso, non siano sfruttati a pieno, infatti, a che servono tutte quelle onde fuori dalle abitazioni se poi sono private o non sfruttabili da tutti?

_HOW IT WORKS_

Il progetto è stato realizzato grazie all’uso di una striscia led di 4 metri che, tramite un mini computer(arduino) ed un’antenna router, va ad indicare la forza del segnale della banda wifi. Il light painting è stato possibile utilizzando una macchina fotografica che scatta con tempi di esposizione lunghissimi e che per questo rende possibile il muro di luce, risultato delle fotografie.

_WHAT IF_

Visto che è un progetto che rende visibile l’invisibile sarebbe stato interessante capire che tipo di reti si stavano vedendo, se pubbliche o private, magari utilizzando diversi colori per i led. Un’altra miglioria potrebbe essere quella di utilizzare 2 camere che se poste adiacenti possano riprendere live la stessa cosa: una con pochi frame per secondo l’altra stabile a 24 frame al secondo in modo che in post produzione possa essere possibile unire le due riprese, ottenendo un live light painting.


