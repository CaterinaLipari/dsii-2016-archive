##Monument (If it Bleeds It Leads)

###What is 

Monuments è un’installazione dell’artista Caleb Larsen che sfrutta le informazioni provenienti dai quotidiani inglesi relative al numero di omicidi che ogni giorno si consumano nel mondo.


###How it works 

Lo spettatore che fruisce di tale installazione si ritrova in una stanza il cui soffitto presenta un box in plexiglass pieno di piccole palline gialle che vengono di volta in volta rilasciate all’interno della stanza spargendosi sul pavimento. Lo spettatore, incuriosito, rimane in attesa dell’evento sperando che quanto prima succeda qualcosa, non sapendo che ad ogni evento corrisponde la morte di un essere umano. Il sistema, attraverso un webscraping, va alla ricerca di notizie relative ad omicidi che si consumano in tutto il mondo acquisendo i dati da 4500 fonti giornalistiche inglesi; attraverso un algoritmo viene attivato un meccanismo che, ad ogni individuo vittima di omicio, fa corrispondere il rilascio di una pallina, creando sul pavimento un vero e proprio “monumento ai caduti”.


###What does it mean

L’installazione sembra acquisire maggiore significato nel momento in cui vi è la presenza di un maggior numero di palline sul pavimento, che evoca nello spettatore una forte sensazione di angoscia e sgomento. È interessante, seppur triste, notare la frequenza con cui avvengono nel mondo tali omicidi, ed è forse proprio questo lo scopo principale di questa installazione.

###What if
Sarebbe utile, a mio avviso, lavorare ulteriormente sull’identità visiva e sonora del progetto, mascherando ad esempio il contenitore (elemento di disturbo), inserendolo in un contesto che possa risaltare le palline, rivedendo il colore delle palline stesse (perché gialle e non rosso sangue?) e i suoni, che per quanto meccanici e ripetitivi poco si adeguano alla natura dell’installazione.

Anthony Cosentino
