##Monument (If it Bleeds It Leads)

###What is 

È un’installazione che mostra il numero di persone uccise nel mondo, avvalendosi di informazioni provenienti da fonti giornalistiche inglesi.

###How it works 

L’installazione consiste in un contenitore (posto sul soffitto di una stanza) pieno di piccole sfere gialle di 6mm, ognuna delle quali rappresenta le vittime di omicidi nel mondo. Un software dedicato acquisisce le informazioni provenienti da oltre 4500 fonti inglesi e attiva un meccanismo che rilascia le sfere in tempo reale facendole precipitare sul pavimento e creando un vero e proprio “monumento dei caduti”. 

###What does it mean

L’installazione sembra acquisire maggiore significato nel momento in cui vi è la presenza di un maggior numero di palline sul pavimento, che evoca nello spettatore una forte sensazione di angoscia e sgomento. È interessante, seppur triste, notare la frequenza con cui avvengono nel mondo tali omicidi, ed è forse proprio questo lo scopo principale di questa installazione.

###What if
Sarebbe utile, a mio avviso, lavorare ulteriormente sull’identità visiva e sonora del progetto, mascherando ad esempio il contenitore (elemento di disturbo), inserendolo in un contesto che possa risaltare le palline, rivedendo il colore delle palline stesse (perché gialle e non rosso sangue?) e i suoni, che per quanto meccanici e ripetitivi poco si adeguano alla natura dell’installazione.

Anthony Cosentino
