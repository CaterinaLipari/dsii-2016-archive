# Analisi

## The flow towards Europe, 2015, Lucify

### what is |
*Questo progetto di comunicazione riporta, sotto forma di data visualization dei dati/valori, una mappa in cui vari flussi (puntini bianchi) si spostano da una nazione all'altra, mentre contemporaneamente in alto una barra di tempo si sposta su di una linea segmentata.*

###what does it mean |
*Il data visualization mostra i flussi migratori in Europa dal 2012 al 2015 e come questi siano aumentati o diminuiti.*

###how it works | 
*Dalla concentrazione dei punti sulla mappa generale si evidenziano le popolazioni che più si sono spostate dal loro territorio (punto di partenza del trattino) e le nazioni verso cui si sono diretti (punto di arrivo del t.). Inoltre la barra in alto permette una temporalizzazione degli eventi e riassume la quantità complessiva del flusso migratorio in un diagramma lineare.*

###what if | 
*Essendo i flussi cromaticamente uguali, l'idea di cambiare il colore a seconda della nazione di provenienza potrebbe aiutare ad identificare meglio, nel punto di arrivo, quali sono le popolazioni che più si spostano verso quel territorio, tuttavia ciò potrebbe creare difficoltà  nella lettura complessiva del dato.*



##Immaterials: Light painting WiFi, 2012, Timo Arnall, Jørn Knutsen and Einar Sneve Martinussen

###what is |
*Un sistema che crea nell'ambiente urbano delle rappresentazioni grafiche, simili a diagrammi, con scie di luci led, che vengono riprese da una fotocamera.*

###what does it mean | 
*Attraverso questi frame è possibile vedere l'intensità dei segnali wifi che si trovano in quell'ambiente, attraverso la quantità di luci, la loro posizione e quindi e la forma che disegnano.* 

###how it works | 
*Un sistema di misurazione riceve il segnale delle frequenze wifi che manda ad una barra alta 4m con dei punti luce, questi, tramite fotografie a lunga esposizione, creano geometrie che variano nello spazio a seconda del segnale.* 

###what if |
*Il sistema potrebbe essere utilizzato per captare anche onde di dati/trasmissioni, o la presenza di elementi paranormali in ambienti dove non ci sono evidenti presenze di connessioni WiFi.*



##Monument, 2006, Caleb Larsen

###what is |
*Un box di plastica ancorato al soffitto che rilascia delle palline gialle che cadendo si dispongono casualmente sul pavimento.*

###what does it mean |
*L'istallazione è uno strumento di sensibilizzazione e allo stesso tempo un monumento per le persone che ogni giorno vengono uccise (una per ogni pallina che cade), il suono che produce la pallina e il titolo dell'istallazione "If it Bleeds, it Leads" rimandano al messaggio che vuole essere comunicato.*

###how it works |
*Un software analizza 4.500 fonti di news inglesi sparse in tutto il mondo, ad ogni notizia di un'uccisione viene azionato il meccanismo di apertura posto al di sotto del box in plastica che contiene le palline gialle, facendone cadere una alla volta per ogni persona, queste rotolando si accumulano sul pavimento.*

###what if |
*Il sistema non avrebbe lo stesso effetto significativo se riguardasse le nascite, poichè il suono di una pallina che cade è sicuramente riconducibile ad un evento imprevisto o violento. In caso l'istallazione prendesse a riferimento notizie su nascite o adozioni si dovrebbero utilizzare altre tipologie di oggetti da lasciar cadere o in alternativa utilizzare superfici di un materiale con caratteristiche differenti : più morbido o elastico, vellutato o ammortizzato.*

