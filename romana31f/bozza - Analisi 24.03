##The flow towards Europe, 2015, Lucify##

WHAT IS
*Rappresentazione interattiva del flusso di richiedenti asilo presso gli stati europei dal 2012. Mappa interattiva che permette la visualizzazione giorno per giorno del flusso di migranti. *

HOW DOES IT WORK

*Mappa europea (e altro) presentata con tonalità scure (favorisce l’approfondimento dei contenuti). I confini degli stati emergono in maniera frastagliata ma sufficientemente chiara per un’accurata distinzione. 
Gli elementi bianchi mobili sulla cartina sono la rappresentazione del flusso: ogni elemento (punto) rappresenta 25 persone (all’incirca la capacità di trasporto di un autobus pieno). Questi elementi nel corso dello svolgimento dell’infografica vanno a comporre una barra verticale corrispondente al valore totale dei richiedenti asilo. Questa ulteriore rappresentazione permette di mettere a confronto le diverse destinazioni.

Sopra la mappa è posizionato un grafico a linee per indicare l’andamento del tasso complessivo dei richiedenti asilo nel corso del tempo. Attraverso l’utilizzo del mouse sul grafico si può scegliere l’istante temporale desiderato.

Navigando nella mappa si possono selezionare (e bloccare la selezione) i singoli stati per indagare il numero di richiedenti asilo arrivati nello stato, gli stati di provenienza (indicati con le tonalità del viola a seconda della concentrazione) e gli stati di destinazione dei richiedenti asilo di quello specifico Stato che si sta analizzando (indicati con le tonalità del verde a seconda della concentrazione). All’informazione cromatica è correlata un’informazione numerica necessaria per la comprensione precisa del dato (preceduta dal segno + per gli stati riceventi e dal segno - per gli stati di provenienza) .

Un ulteriore grafico mostra  il flusso totale mensile dei richiedenti asilo dai paesi di provenienza a quelli di destinazione. Per una chiara visualizzazione si possono evidenziare i singoli valori ed individuare il flusso da-a.*

WHAT DOES IT MEAN
*Strumento per visualizzare l’emergenza > L’informazione generalmente poco chiara richiede numerosi approfondimenti per avere un quadro complessivo delle notizie.
Gli argomenti vengono trattati senza la piena consapevolezza dell’emergenza e della problematica.*

WHAT IF
*- possibile visualizzazione per genere ed età : ulteriore chiarimento dei flussi dei richiedenti asilo
- alterazione del grafico: come cambierebbe la mappa se gli stati si ingrandissero o si rimpicciolissero in funzione dei flussi in entrata e in uscita? Al colore si aggiunge l’informazione della superficie > viene disegnata una nuova mappa (cosa resta del mondo?)*
